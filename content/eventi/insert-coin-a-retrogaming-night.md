---
title: "Insert Coin, a retrogaming night!"
date: 2014-05-28T13:50:07+02:00
author: "M1CR0M4NC3R"
date_event: 2014-05-30
categories:
  - "Report eventi"
tags:
  - "2014"
  - "arcade"
  - "babich"
  - "kenobit"
  - "metissage"
  - "micromancer"
  - "micromante"
  - "milano"
  - "retrogaming"
---

Ciao ragazzi, è arrivato il caldo e le scuole stanno finendo ma chissenefrega!  
Oggi invece vorrei raccontarvi di un progetto che è iniziato in piccolo ma sta diventando qualcosa di sempre più concreto e importante. Circa un paio d'anni fa, presso il Circolo Arci Metissage di Milano, un gruppetto di ragazzi ha cominciato ad organizzare delle piccole serate a tema videoludico molto tranquille e senza troppe pretese. Questi ritrovi consistevano in una birretta fra amici intimi, un doppio arcade stick da sala giochi, un proiettore e tanti tanti giochi con cui sfidarsi e divertirsi.

Queste serate sono man mano divenute sempre più popolate e popolari con il nome ufficiale di Insert Coin e si son tramutate in un vero e proprio evento mensile in cui ritrovarsi a giocare ai vecchi giochi arcade e non. Sono diventate un appuntamento fisso tra vecchie amicizie e nuove conoscenze, con ragazzi dai venti ai quarant'anni, ma forse il range è ancora più ampio, che si scambiano idee e opinioni, aneddoti e riflessioni riguardo la loro passione fin da bambini. Nell'inverno appena trascorso gli organizzatori di queste serate, niente meno che Fabio Bortolotti in arte [Kenobit](http://micromaniacs.wordpress.com/2013/01/02/intervista-kenobit/ &quot;http://micromaniacs.wordpress.com/2013/01/02/intervista-kenobit/&quot;) e Andrea Babich in arte Bisboch, sono stati invitati a Roma per un paio di eventi nella capitale!  
Ogni mese il tema principale delle serate è sempre diverso, e vengono scelti videogiochi adatti per ogni speciale occasione, dai picchiaduro agli sparatutto, passando per i platform e i puzzle game. Certamente anche un'occasione per imparar qualcosa di nuovo, poiché molti titoli ripescati dal duo milanese son davvero delle perle d'epoca che loro introducono, commentano e incitano a provare ridendo in compagnia.

Questo venerdì 30 maggio ci sarà l'ultima serata di questa stagione al Metissage (si riprenderà poi da ottobre), e il tema questa volta saranno i pugni!  
La serata "Punch!" vi aspetta, ragazzi, ci vediamo là?

La pagina Facebook del progetto Insert Coin con tutte le informazioni sulle serate passate e future:  
[https://www.facebook.com/InsertCoinRetrogaming](https://www.facebook.com/InsertCoinRetrogaming &quot;https://www.facebook.com/InsertCoinRetrogaming&quot;)

Il vostro Micromante.