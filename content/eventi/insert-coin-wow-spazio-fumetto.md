---
title: "INSERT COIN + WOW Spazio Fumetto"
date: 2014-05-01T07:34:56+02:00
author: "nostromo"
date_event: 2014-05-01
categories:
  - "eventi"
tags:
  - "2014"
  - "insert coin"
  - "kenobit"
  - "retrogaming"
---

Sapevate che Braccio di Ferro, mentre Mario muoveva i primi passi, era il protagonista di un gioco Nintendo? Vi ricordate l'introduzione di Sam &amp; Max, disegnata da Steve Purcell? E i videogiochi su Dylan Dog di Simulmondo? E il Topolino secondo Capcom?

**INSERT COIN** presenta una serata tutta dedicata al mondo dei fumetti, in collaborazione con **WOW Spazio Fumetto**, che ospiterà l'evento. Andrea "*Bisboch*" Babich e Fabio "*Kenobit*" Bortolotti vi porteranno indietro nel tempo, alla ricerca delle perle del passato, delle stranezze, delle bizzarrie.

Come al solito, tutti i presenti saranno invitati a giocare in prima persona, con un sontuoso arcade stick come quelli che c'erano in sala giochi e un proiettore, sorseggiando birrette in un clima amichevole e rilassato.

Normalmente le serate **INSERT COIN** sono completamente gratuite, ma questa è un'occasione speciale. **Il museo del fumetto** sta cercando di finanziare i lavori per il rinnovamento della facciata, al momento coperta da una cacofonia di tag e scritte, che verranno coperte con uno spettacolare murale di Federico Pirovano, con 44 personaggi del mondo fumettistico.

L'ingresso, quindi, costerà 5 euro (con una birra inclusa).