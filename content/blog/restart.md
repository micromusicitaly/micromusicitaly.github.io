---
author: M1CR0M4NC3R
date: "2021-01-07T17:17:58+02:00"
tags:
- 8-b.it
- chiptune
- italy
- micromancer
- micromusic
- news
- restart!
title: Restart!
---

Ciao, Microfamiglia!  
Siamo tornati, e voi?

La scena legata alla micromusica in Italia esiste ormai da molti anni, e numerosi artisti si son susseguiti sui vari palchi sia in patria che all'estero (in presenza e online), con variopinte strumentazioni e altrettanto creative setlist. La scena è in continuo fervore e il ricambio generazionale è continuo! Pilastri della scena italiana che lasciano spazio a sempre più artisti emergenti, e non stiamo parlando solamente della micromusica, ma di tutta la scena a bassa definizione, ovvero la cultura Lo-Fi.

La micromusica è stata il punto di partenza per la creazione di questo sito, sul quale abbiamo pubblicato negli anni numerose interviste ai musicisti, presentazioni di album e resoconti di eventi importanti.

Assieme alla musica abbiamo cominciato anche a trattare tutto quello che le gira attorno a 360 gradi, purché fosse a bassa definizione (siamo gente semplice ;P ). Da queste pagine son passati articoli sullo sviluppo di videogiochi indie, su prototipi di console da gioco e altro hardware particolare, fino ad arrivare all'arte figurativa come la pixel art e l'ASCII art.  
  
Perché vi stiamo scrivendo proprio oggi?  
Cosa abbiamo da dirvi di particolare dopo un lungo silenzio?  
Questo sito è gestito da un piccolo gruppo di persone devote che *nel tempo libero* si cimentano nel ricercare, analizzare e produrre materiale da pubblicare, di ogni tipo, e dopo un 2020 che ha dato delle soddisfazioni dal punto di vista delle live trasmesse in rete, siamo anche riusciti a costruire un nuovo core-team che possa occuparsi da adesso in avanti di pubblicare nuovo materiale negli articoli che arriveranno presto!

Il nostro obiettivo è dare spazio e risalto a tutti quegli artisti che meritano di essere menzionati, conosciuti, approfonditi, ascoltati e imparati a memoria, per diventare grandi tutti assieme sulle orme di chi ci ha preceduto!

Grazie per aver letto questa sorta di editoriale, e vi aspettiamo presto a leggere i nuovi articoli che arriveranno!  
  
Un saluto a tutti dal *nuovo* team di 8-b.it e dal vostro caro vecchio Micromante.

The post [Restart!](https://www.8-b.it/2021/01/restart/) first appeared on [8-b.it](https://www.8-b.it).