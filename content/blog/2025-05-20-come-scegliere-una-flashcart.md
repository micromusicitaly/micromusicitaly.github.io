---
author: dag
categories:
    - Tutorial
tags:
    - "2025"
date: "2025-05-20T14:48:04+02:00"
draft: false
highlight: false
title: Come scegliere una flashcart per il Game Boy
---

Acquistare una flashcart per Game Boy è un passo fondamentale per chi avesse voglia di suonare in giro con la propria console.

In questo articolo vedremo le varie opzioni disponibili, e come scegliere quella più adatta alle proprie esigenze.

## Cosa sono le flashcart?
Le flashcart sono cartucce speciali che permettono di caricare giochi e software (homebrew) tramite una scheda microSD.

Sono usate sia per giocare che per applicazioni musicali come LSDJ, Nanoloop e simili.

Sono come delle cartucce tradizionali ma vuote: in questo modo, tramite la scheda SD possiamo caricarci qualunque tipo di software.

## Perché usare una flashcart?
Usare una flashcard è utile sia per risparmiare spazio fisico che per eseguire programmi creati da terzi come LSDJ.

Basterà mettere nella scheda SD i file in formato `.gb`, accendere la console, attendere il caricamento del menù, scegliere il file e... giocare.

## Ho davvero bisogno di una flashcart? Perché non usare un emulatore?
Gli emulatori, in quanto tali, simulano il comportamento dell'hardware originale, ma non sono accurati al 100%. Va da sè, che per ottenere il suono e la grafica più fedele possibile all'originale c'è bisogno della console originale. 

Tuttavia, siamo arrivati ad un punto in cui l'emulazione è sempre più vicina alla perfezione. Di conseguenza, soprattutto all'inizio e se non si ha esigenza di suonare in pubblico, è una buona idea sperimentare un po' sui vari software usando gli emulatori.

Consigliamo:
- retroarch, core gambatte
- lemuroid, disponibile sul play store

Tutti gli altri emulatori, specialmente se vecchi, sono poco accurati.

Ad esempio, su Nintendo DS è impossibile usare LSDJ correttamente perché Retroarch non esiste e gli emulatori che ci sono non riescono ad emulare accuratamente i suoni prodotti da LSDJ.

## Quali sono le flashcart disponibili?
Le flashcart più comuni sono:
- **EverDrive GB X3, X5 o X7**: le migliori disponibili, sono affidabili non consumano molto e supportano LSDJ. Non sono economiche.
- **EzFlash Junior**: ottime se si è disposti a sacrificare batterie e salvataggi. Non sono il massimo dell'affidabilità e più di una persona ha lamentato salvataggi corrotti.
- **Flashcard da Aliexpress/Temu...**: queste flashcard potrebbero funzionare, ma spesso LSDJ ha problemi a salvare. Tuttavia non escludiamo a priori possano esistere delle flashcard economiche in grado di funzionare con LSDJ. Non ci sentiamo comunque di consigliarvele.

## Quale scegliere?
- Il budget non è un problema? Vai con la **Everdrive GB X7**, i modelli prima sono solo più scomodi. Consigliamo X5 e X7, ma anche la X3 può andar bene.
- In caso contrario, **utilizza un emulatore e acquista la EzFlash Jr**, trasferendo periodicamente i salvataggi su SD.

Fare il backup dei propri salvataggi è molto importante, consigliamo di non comporre direttamente su Ez Flash per non perdere i salvataggi.
