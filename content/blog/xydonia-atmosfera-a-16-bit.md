---
author: M1CR0M4NC3R
date: "2015-05-16T11:05:42+02:00"
tags:
- Lo-fi
- Videogame
- breaking bytes
- videogame
- xydonia
title: Xydonia – atmosfera a 16 bit
---

Da qualche anno a questa parte si cominciano a veder sviluppati giochi moderni, mediante tecnologie all'avanguardia, ma che prendono spunto dai classici del passato, attingendo dal secchiello della pixel art o dalle partiture della musica chiptune. In questo caso mi piace definire questa categoria di giochi "neo-retro". **Xydonia** si prende quest'appellativo a piene mani, dato che è stato sviluppato proprio in questi ultimi tempi da alcuni ragazzi mediante il software Game Maker, inserendo una massiccia dose di pixel art e musica di un'epoca passata.  
**Xydonia** è uno *shoot 'em up* spaziale di tipo *side-scrolling*sviluppato da **Breaking Bytes**, e ha come punti di forza gli sprites in pixel art davvero magnifici, animazioni spettacolari e bellissimi fondali. La musica e gli effetti sonori di questo gioco son stati realizzati con il software DefleMask, che emula il chip-set del Sega Mega Drive (in questo caso specifico). Questa mistura di elementi rende il prodotto finale molto simile come feeling ai grandi giochi del passato dell'epoca dei 16 bit (quarta generazione videoludica), mettendo fra le mani del giocatore il retaggio di titoli come R-type e tutti i grandi esponenti dello stesso calibro.  
**Xydonia** èattualmente ancora in fase di sviluppo e personalmente non vedo l'ora di giocarlo! Ho avuto l'occasione di provare una versione demo allo [Svilupparty](http://www.svilupparty.it/ &quot;http://www.svilupparty.it/&quot;) di Bologna tenutosi lo scorso week-end e moltissimi erano gli entusiasti del retro e in particolare degli shoot 'em up che lo hanno apprezzato.

Ecco un fantastico [video di gameplay](https://www.youtube.com/watch?v=1Mj9tl6o-hM &quot;https://www.youtube.com/watch?v=1Mj9tl6o-hM&quot;) che mostra la versione demo presentata allo Svilupparty, davvero strabiliante!  
Per ulteriori informazioni sugli sviluppi futuri ecco i link di **Breaking Bytes** alla [pagina Facebook](https://www.facebook.com/breakingbytesgames?fref=ts &quot;https://www.facebook.com/breakingbytesgames?fref=ts&quot;) e al loro [tumblr](http://breakingbytes.tumblr.com/ &quot;http://breakingbytes.tumblr.com/&quot;).

![](http://www.8-b.it/wp-content/uploads/2015/05/xymini2.png)

![](http://www.8-b.it/wp-content/uploads/2015/05/xymini1.png)