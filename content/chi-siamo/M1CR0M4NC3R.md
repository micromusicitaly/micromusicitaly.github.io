---
date: '2025-05-20T19:04:07+02:00'
draft: false
title: 'M1CR0M4NC3R'
categories:
    - People
contacts:
    - name: 
      link: 
hide_meta: true
image: 
from: Bergamo, Lombardia
---
René Giavazzi. Appassionato di informatica e musica fin dall’infanzia, si divertiva a smontare ogni elettrodomestico che trovava per casa (senza mai riuscire a rimontarlo). Cresce tra programmazione e composizione musicale, fino alla scoperta della moderna micromusic. Decide dunque di sviluppare il progetto Micromante (nome in codice M1CR0M4NC3R), per cominciare a produrre e divulgare una cultura che lo affascina da sempre e con la quale è cresciuto. La nostalgia ha riportato limpidi nella sua mente quei suoni antiquati che gli hanno regalato ore e ore di esplorazione nel subconscio attraverso le vecchie console a cavallo tra gli anni ottanta e novanta.

Sulla micromusic:
"L'ho ascoltata fin dall'infanzia giocando sulle console, ma ho scoperto che si trattava di una vera e propria scena quando qualche anno fa stavo scrivendo la mia tesi di laurea (2009) nella quale ho per l'appunto messo a confronto le diverse tecnologie delle più importanti console di terza generazione (quelle a 8 bit), e da allora mi son immediatamente interessato anche alla composizione di chiptune!"