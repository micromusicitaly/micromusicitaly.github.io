---
date: '2025-05-20T19:05:25+02:00'
draft: false
title: 'GenSek'
categories:
    - People
contacts:
    - name: 
      link: 
hide_meta: true
image: 
from: Genova, Liguria
---
Inizio da autodidatta alla chitarra,strumento con il quale ho militato nelle PEGGIORI GARAGE-BANDS del levante ligure,dove sono nato e vivo tutt’ora.Assieme ad un MANIPOLO DI PERSONAGGI DI DUBBIA MORALITA’ animiamo (si fà per dire) la sonnolenta scena rock locale con le apparizioni di molteplici formazioni: “The Skuocci’s Band”,”The Baddas”,”Frankie Goes To Istanbul” ed il “Quintetto Demetrio Volcic” per citarne solo alcune.Progetti diversi tra loro negli stili musicali e nella tematiche proposte:dal punk al crossover,dal combat-rock al noise,passando per DEVIAZIONI a volte politiche – a volte romantiche – a volte demenziali.Il gusto è NON-ALLINEATO ed eterodosso.Appassionatomi di musica elettronica comincio a sperimentare con sintetizzatori,drum machines ed effetti vari,e durante ricerche in rete m’imbatto per caso nella Micromusic,che ben presto mi trasformerà in un TRINARICIUTO NEMICO DEL ROCK…Pur non essendo mai stato un accanito giocatore di videogames, sono rimasto affascinato dalla possibilità di recuperare del”trashware”a cui ridare una seconda vita in ambito musicale,e soprattutto dal suono GREZZO e ruvido dei chip sonori delle vecchie console ad 8 BIT.Compro su e-bay un vecchio gameboy grigio dell’89 ed una cartuccia di nanoloop (ad oggi l’unico software per la produzione musicale che non mi provochi convulsioni o narcolessia dopo pochi minuti di utilizzo) e mi butto nel progetto GenSek (si pronuncia”ghiensek”). Questo é quanto.